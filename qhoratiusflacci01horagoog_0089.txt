28 cneuurvu [xxxu-xrx

Ο decus Phoebi et dapibus supremi
Grata testudo Iovis, o laborum
15 Dulce lenimen medicumque, salve

Rite vocanti}

———

XXXIII.

Albi, ne doleas plus nimio memor

Inmitis Glycerae neu miserabiles

Decantes elegos, cur tibi iunior
Laesa praeniteat fide.

Insignem tenui fronte Lycorida

Cyri torret amor, Cyrus in asperam

Declinat Pholoen: sed prius Apulis
Iungentur capreae lupis,

Quam turpi Pholoe peccet adultero.

Sic visum Veneri, cui placet inpares

Formas atque animos sub iuga ahenea
Saevo mittere cum ioco.

Ipsum me melior cum peteret Venus,
Grata detinuit compede Myrtale
Libertina, fretis acrior Hadriae

(lurvantis Calabros sinus.

——-.

XXXIIIL

Parcus deorum cultor et infrequens,
Insanientis dum sapientiae
consultus erro, nunc retrorsum
Vela dare atque iterare cursus

 

