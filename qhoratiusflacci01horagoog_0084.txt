nucu] urana 1.

Laeta quod pubes hedera virenti

Gaudeat pulla magis atque myrt0‚

Aridas frondes Hiemis sodali
Dedicat Euro.

----.

’ xxvi.

Musis amicus tristitiam et metus
Tradam protervis in mare Creticum
Portare ventis, quissub Arcto
Rex gelidae metuatur orae,

Quod Tiridaten terreat, unice 5
Securus. Ο quae fontibus integris
Gaudes, apricos necte flores,
Necte, meo Lamiae coronam,

Piplei dulcis. Nil sine te mei
Prosunt honores: hunc fidibus novis, 10
Hunc Lesbio sacrare plectro

Teque tuasque decet sorores.

———

XXVII.

Natis in usum laetitiae scyphis
Pugnare Thracumst: tollite barbarum
Morem, verecundumque Bacchum
Sanguineis prohibete rixis.

Vino et lucernis Medus acinaces
Immane quantum discrepat: inpium
Lenite clamorem, sodales,
Et cubito remanete presso.

 

