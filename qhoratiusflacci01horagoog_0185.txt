124 monor [vm

Ad hoc frementes verterunt bis mille equos
Galli, canentes Caesarem,
Hostiliumque navium †portu latent
20 Puppes sinistrorsum citae.
Io Triumphe, tu moraris aureos
Currus et intactas boves?
Io Triumphe, nec †Iugurthino parem
Bello reportasti ducem
25 Neque Africanum, cui super Carthaginem
Virtus sepulcrum condidit.
Terra marique victus hostis punico
Lugubre mutavit sagum. ·
Aut ille centum nobilem Cretam urbibus,
30 Ventis iturus non suis,
Exercitatas aut petit Syrtes noto,
Aut fertur incerto mari:
capaciores adfer huc, puer, scyphos
Et Chia vina aut Lesbia,
35 Vel quod fluentem nauseam coherceat
Metire nobis Caecubum.
Curam metumque Caesaris rerum iuvat
Dulci Lyaeo solvere.

X.

Mala soluta navis exit alite,
Ferens olentem Maevium.

Vt horridis utrumque verberes latus,
Auster, memento fluctibus.

Niger rudentes Eurus inverso mari
Fractosque remos differat,

Insurgat Aquilo, quantus altis montibus
Frangit trementes ilices.

Nec sidus atra nocte amicum adpareat,
10 Qua tristis Orion cadit3

 

