108

15

CARMINVM

Deiecit acer plus vice simplici5
Maior Neronum mox grave proelium

Oonmisit immanesque Raetos

Auspiciis pepulit secundis,

Spectandus â€ in certamine Martio
Devota morti pectora liberae
Quantis fatigaret ruinis,
Indomitus prope qualis undas

Exercet auster Pleiadum choro
Scindente nubes, inpiger hostium
Vexare turmas et frementem
Mittere equum medios per ignes.

Sic tauriformis volvitur AufiduS,
Qua regna Dauni praefluit Apuli,
Cum saevit horrendamque cultis
Diluviem minitatur agris,

Vr barbarorum Claudius agmina
Ferrato vasto diruit impetu
Primosque et extremos metendo
Stravit humum sine clade victor,

Te copias, te consilium et tuos
Praebente diros. Nam tibi quo die
Portus Alexandrea supplex
Er vacuam patefecit aulam,

Fortuna lustro prospera tertio
Belli secundos reddidit exitus,

Laudemque et optatum peractis
Imperiis decus adrogavit.

Te Cantaber non ante domabilis
Medusque et Indus, te profugus Scythes
Miratur, o tutela praesens
ltaliae dominaeque Romae.

 

