XVII.

â€˜Iam iam efficaci do manus scientiae,
Supplex et oro regna per Proserpinae,
Per ct Dianae non movenda numina,
Per atque libros carminum valentium
Refixa caelo devocare sidera, a
Canidia, parce vocibus tandem sacris
(litumque retro solve, solve turbinem!
Movit nepotem Telephus Nereium,
In quem superbus ordinarat agmina
Mysorum et in quem tela acuta torserat. 10
anere matres Iliae additum feris
Alitibus atque canibus homicidam Hectorem,
Postquam relictis moenibus rex procidit
Heu pervicacis ad pedes Achillei.
Setosa duris exuere pellibus 15
Laboriosi remiges Vlixei
Volento Circa membra, tunc mens et sonus
Relatus atque notus in voltus honor.
Dedi satis superque poenarum tibi,
Amata nautis multum et institoribus. ao
Fugit iuventas et verecundus color
Me liquit3 ossa pelle amicta lurida,
Tuis capillus albus est odoribuS,
Nullum ab labore me reclinat otium,
Vrguet diem nox et dies noctem, nequest 25
Levare tenta spiritu praecordia.
Ergo negatum vincor ut credam miser,
Sabella pectus increpare carmina
caputque Marsa dissilire nenia.
Quid amplius vis? 0 mare et terra, ardeo, 30
Quantum neque atro delibutus Hercules
Nessi cruore, nec Sicana fervida
Virens in Aetna flamma, tu, donec cinis
Iniuriosis aridus ventis ferar,
91

 

