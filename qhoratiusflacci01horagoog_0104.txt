tun] uinus 11. 43

Cur non sub alta vel platano vel hac
Pinu iacentes sic temere et rosa
tcanos odorati capillos, 15
Dum licet, Assyrioque nardo Î‡

Petamus uncti? Dissipat Euhius
Curae edaces. Quis puer ocius
Restinguet ardentis Falerni <
Pocula praetereunte lympha? 20

Quis devium scortum eliciet domo
Lyden? Eburna, dic age, cum lyra
Maturet, incomptam Lacaenae
More comam religata nodo!

XII.

Nolis longa ferae bella Numantiae

Nec dirum Hannibalem nec Siculum mare

Poeno purpureum sanguine mollibus
Aptari citharae modis,

Nec saevos Lapithas et nimium mero 5
Hylaeum domitosque Herculea manu
Telluris iuvenes, unde periculum

Fulgens contremuit domus

Saturni veteris: tuque pedestribus
Dices historiis proelia Caesaris, 10
Maecenas, melius ductaque pervias

Regum colla minacium.

Me dulces dominae Musa Licymniae
Cantus, me voluit dicere lucidum
Fulgentes oculos et bene mutuis 15

Fidum pectus amoribus,

 

