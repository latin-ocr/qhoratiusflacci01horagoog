CARMINVM

Vitamque sub divo et trepidis agat
In rebus. Illum ex moenibus hosticis
Matrona bellantis tyranni
Prospiciens et adulta virgo

Suspiret: ‘eheu, ne rudis agminum
Sponsus lacessat regius asperum
Tactu leonem, quem cruenta
Per medias rapit ira caedes?

Dulce et decorumst pro patria mori.
Mors et fugacem persequitur virum,
Neo parcit inbellis iuventae
Poplitibus timidoque tergo.

Virtus, repulsae nescia sordidae,
lntaminatis fulget honoribus,
Nec sumit aut ponit secures
Arbitrio popularis aurae.

, Virtus, recludens inmeritis mori

Caelum, negata temptat iter via,
Coetusque volgares et udam
Spernit humum fugiente pinna

Est et fideli tuta silentio
Merces: vetabo, qui Cereris sacrum ’
Volgarit arcanae, sub isdem
Sit trabibus fragilemque mecum

Solvet phaselon, saepe Diespiter
Neglectus incesto addidit integrum,
Raro antecedentem scelestum

Deseruit pede Poena claudo.

——-

 

