220 assummum , [xum

Quem damnosa venus, quem praeceps alea nudat,
Gloria quem supra vires et vestit et unguit,
Quem tenet argenti sitis inportuna famesque,
Quem paupertatis pudor et fuga, dives amicus,

25 Saepe decem vitiis instructior, odit obhorret,
Aut, si non odit, regit sc veluti pia mater
Plus quam se sapere et virtutibus esse priorem
Volt et ait prope vera: ‘meas (contendere noli)
stultitiam patiuntur opes, tibi parvola res est:

30 Arta decet sanum comitem toga, desine mecum -
Oertare? Eutrapelus, cuicumque nocere volebat,
Vestimenta dabat pretiosa: beatus enim iam
Oum pulchris tunicis sumet nova consilia et spes,
Dormiet in lucem, scorto postponet honestum

35 Officium, nummos alienos pascet, ad imum
Thrax erit aut olitoris aget mercede caballum.
Arcanum neque tu scrutaberis illius umquam,
Oonmissumque teges et rino tortus et ira. ’

N eo tua laudabis studia aut aliena reprendes,

40 Nec, cum venari volet ille, poemata panges.
Gratia sic fratrum geminorum, Amphionis atque
Zethi, dissiluit, donec suspects severo
Conticuit lyra. Fraternis cessisse putatur
Moribus Amphion: tu cede potentis amici

45 Lenibus imperiis, quotiensque educet in agros
Aeoliis onerata plagis iumenta canesque,

Surge et inhumanas senium depone Camenae,
(lenes ut pariter pulmenta laboribus empta:
Romanis sollemne viris opus, utile famae

5ο Vitaeque et membriS, praesertim cum valeas et Ι
Vel cursu superare canem vel viribus aprum
Possis. Adde, virilia quod speciosius arma ·
Non est qui tractet: scis, quo clamore coronae
Proelia sustineas campestria, denique saevam

55 Militiam puer et Cantabrica bella tulisti
Sub duce, qui templis Parthorum signa refigit
Nunc et, siquid abest, Italis adiudicat armis.

 

