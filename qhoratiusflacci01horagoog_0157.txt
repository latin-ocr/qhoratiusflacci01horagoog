CARMINVM

Dixitque tandem perfidus Hannibal:
‘Cervi luporum praeda rapacium,
Sectamnr ultro, quos opimus
Fallere et effugerent triumphus.

Gens, quae cremato fortis ab Ilio
lactata Tuscis aequoribus sacra
Natosque maturosque patres
Pertulit Ausonias ad urbes,

Duris ut ilex tonsa bipinnibus
Nigrae feraci frondis in Algido,
Per damna, per caedes ab ipso
Ducit opes animumque ferro.

Non hydra secto corpore firmior
Vinci dolentem crevit in Herculem,
Monstrumve submisere Colchi
Maius Echioniaeve Thebae.

Merses profundo, pulchrior †svenit;
Luctare, multa proruit integrum
Cum laude rictorem geritque
Proelia coniugibus loquenda.

Carthagini iam non ego nuntios
Mittam superbos: occidit, occidit
Spes omnis et fortuna nostri

Nominis Hasdrubale interempto?

Nil Claudiae non perficiunt manus,
Quas et benigno numine Iuppiter
Defendit et curae sagaces
Expediunt per acuta belli.

-ω

 

