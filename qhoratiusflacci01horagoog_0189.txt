128 rronou [11111

Non aliter Samio dicunt arsisse Bathyllo
10 Anacreonta Teium,
Qui persaepe cara testudine flevit amorem
Non elaboratum ad pedem.
Vreris ipse miser: quodsi non pulchrior iguis
Accendit obsessam Ilion,

15 Gaude sorte tua3 me libertina, nec uno
Contenta, Phryne macerat.

XV.

Nox erat et caelo fulgebat Luna sereno
Inter minora sidera,
Cum tu, magnorum numen laesura deorum,
In verba iurabas mea,
5 Artius atque hedera procera adstringitur ilex
Lentis adhaerens bracchiis
†Dum pecori lupus et nautis infestus Orion,
Turbaret hibernum mare,
Intonsosque agitaret Apollinis aura capillos,
10 Fore hunc amorem mutuum.
0 dolitura mea multum virtute Neaera!
Nam siquid in Flacco viriet,
Non feret adsiduas potiori te dare noctes,
Et quaeret iratus parem3
15 Nec semel offensi cedet constantia formae,
Si certus intrarit dolor.
Et tu, quicumque's felicior atque meo nuno
Superbus incedis malo,
sis pecore et multa dives tellure licebit
20 Tibique Pactolus fluat,
Nec te Pythagorae fallant arcana renati,
Formaque vincas Nirea,
Eheu, translatos alio maerebis amores.
Ast ego vicissim risere.

————

 

