CARMINVM

LIBER TERTIVS.
I.

Odi profanum volgus et arceo.
Favete linguis3 carmina non prius
Audita Musarum sacerdos
Virginibus puerisque canto.

Regum timendorum in proprios greges,
Re es in ipsos imperiumst Iovis,
dlari Giganteo triumpho,
Cuncta supercilio moventis.

Est ut viro vir latius ordinet
Arbusta sulcis, hic generosior
Descendat in campum petitor,
Moribus hic meliorque fama

Contendat‚ illi turba clientium
Sit maior. Aequa lege Necessitas
Sortitur insignes et imos3
Omne capax movet urna nomem

Destrictus ensis cui super inpia

cervice pendet, non Siculae dapes

’ Dulcem elaborabunt saporem,
Non avium citharaeque cantus

Somnum reducent. Somnus agrestium
Lenis virorum non humiles domos
Fastidit umbrosamque ripam,
Non zephyris agitata tempe.

 

