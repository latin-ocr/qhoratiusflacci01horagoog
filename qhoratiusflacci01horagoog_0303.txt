242 EPISTVLARVM

Perfidus Ixion, Io vaga, tristis Orestes.

125 Siquid inexpertum scaenae conmittis et audes
Personam formare novam, servetur ad imum,
Qualis ab incepto processerit, et sibi constet.
Difficilest proprie †communia dicere; tuque
Rectius Iliacum carmen deducis in actus,

130 Quam si proferres ignota indictaque primus.
Publica materies privati iuris erit, si
Non circa vilem patulumque moraberis orbem
Nee verbum verbo curabis reddere fidus
Interpres nec desilies imitator in artum,

’ 135 Vnde pedem proferre pudor vetet aut operis len
Nec sic incipies, ut scriptor cyclius olim:
‘Fortunam Priami cantabo et nobile bellum'.
Quid dignum tento teret hic promissor hiatu?
Parturiunt montes, nascetur ridiculus mus.

140 Quanto rectius hic, qui nil molitur inepte:

Dic mihi, Musa, virum, captae post tempora 'lroiae
Qui mores hominum multorum vidit et urbes.

N on fumum ex fulgore, sed ex fumo dare lucen
Cogitat, ut speciosa dehinc miracula promat,

145 Antiphaten †Soyllamque et cum Cyclope Charybdim
Nec reditum Diomedis ab interitu Meleagri
Nec gemino bellum Troianum orditur ab oro;
Semper ad eventum festinat et in medias res
Non secus ac notas auditorem rapit, et quae

150 Desperat tractata nitescere posse, relinquit,
Atque ita mentitur, sio veris falsa remiscet,
Primo ne medium, medio ne discrepet imum.
Tu, quid ego et populus mecum desideret, audi,
Si plosoris eges aulaea manentis et usque

155 Sessuri, donec cantor ‘vos plauditc' dicat.
Aetatis cuiusque notandi sunt tibi mores,
Mobilibusque decor naturis dandus et annis.
Reddere qui voces iam scit puer et pede certo

’ Signat humum, gestit paribus conludere et irem

160 Colligit ac ponit temere et mutatur in horas.

 

