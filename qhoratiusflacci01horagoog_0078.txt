LIBER 1.

. XVII.

Velox amoenum saepe Lucretilem
¹Mutat Lycaeo Faunus et igneam
Defendit aestatem capellis
Vsque meis pluviosque ventos.

Inpune totum per nemus arbutos ὅ
Quaerunt latentes et thyma deviae
Olentis uxores mariti,
Nec virides metuunt colubras

Neo martiales Haediliae lupos,
Vtcumque dulci, Tyndari, fistula
Valles et Vsticae cubantis-
Levia personuere saxa.

Di me tuentur, dis pietas mea
Et Musa cordist. Hic tibi copia
Manabit ad plenum benigno
Ruris honorum opulenta cornu.

Hic in reducta valle Caniculae
Vitabis aestus, et fide Teia lfa W
Dices laborantes in uno
Penelopen vitreamque Circen;„.s

Hic innocentis pocula Lesbii

Duces sub umbra, nec Semeleius
Cum Marte confundet Thyoneus
Proelia, nec metues protervum

Suspecta Cyrum, ne male dispari
. incontinentes iniciat manus
Et scindat haerentem coronam
Crinibus inmeritamque vestem.

 

