mm. mu] amsa 1.

(logor relictos: namque Diespiter, 5
lgni corusco nubila dividens
Plerumque, per purum tonantes
Egit equos volucremque currum3

Quo bruta tellus et vaga flumina,
Quo Styx et invisi horrida Taenari
Setles Atlanteusque finis
concutitur. Valet ima summis

Mutare et insignem attenuat deus,
Obscura promens, hinc apicem rapax
Fortuna cum stridore acuto
Sustulit, hic posuisse gaudet.

——u————

XXXV.

Ο diva, gratum quae regis Antium,
Praesens vel imo tollere de gradu
Mortale corpus vel superbos
Vertere funeribus triumphos,

Te pauper ambit sollicita prece
Ruris colonus, te dominam aequoris,
Quicumque Bithyna lacessit
Carpathium pelagus carina.

Te Dacus asper, te profugi Scythae
Vrbesque gentesque et Latium ferox
Regumque matres barbarorum et
Purpurei metuunt tyranni,

Iniurioso ne pede proruas
Stantem columnam, neu populus frequens
Ad arma cessantes, ad arma
Concitet imperiumque frangat.

 

