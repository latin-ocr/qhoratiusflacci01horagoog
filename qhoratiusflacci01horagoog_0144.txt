1. xxvn] amna m.

XXVI.

Vixi puellis nuper idoneus
Et militavi non sine gloria3
Nunc arma defunctumque bello
Barbiton hic paries habebit,

Laevum marinae qui Veneris latus 5
Custodit. Hic, hic ponite lucida
Funalia et vectes †et arcus
Oppositis foribus minaces.

0 quae beatam diva tenes Cyprum et
Memphin carentem Sithonia nive, 10
Regina, sublimi flagello
Tange Chloen semel arrogantem.

XXVII.

Inpios parrae recinentis omen
Ducat et praegnans canis aut ab agro
Rava decurrens lupa Lanuvino

Fetaquc volpes3

Rumpat et serpens iter institutum, 5
si per obliquum similis sagittae
Terruit mannos: ego cui timebo,

Providus auspex,

Antequam stantes repetat paludes
Imbrium divina avis imminentum, 10

Oscinem corvum prece suscitabo
Solis ab ortu.

Sis licet felix, ubicumque mavis,
Et memor nostri, Galatea, vivas3
Teque nec laevus vetat ire picus 1⁶
Nec vaga cornix.
6 ⁸

 

