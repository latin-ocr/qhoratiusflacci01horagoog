192 SATVRARVM

VIII.

‘Vt Nasidieni iuvit te cena beati? ’
Nam mihi quaerenti convivam dictus here illic
De medio potare die' ‘Sic, ut mihi numquam
In vita fuerit melius? ‘Da, si grave non est,
5 Quae prima iratum ventrem placaverit esca'
‘In primis Lucanus aper leni fuit Austro
Captus, ut aiebat cenae pater: acria circum
Rapula, lactucae, radices, qualia lassum
Pervellunt stomachum, siser, allec, faecula Coa

10 His ubi sublatis puer alte cinctus acernam
Gausapa purpureo mensam pertersit et alter
Sublegit quodcumque iaceret inutile quodque
Posset cenantes offendere, ut Attica virgo
Cum sacris Cereris procedit fuscus HydaspeS,

15 Caecuba vina ferens, Alcon Chium maris expers.
Hic erus ‘Albanum Maecenas, sive Falernum
Te magis adpositis delectat: habemus utrumque?
‘Divitias miras! Sed quis cenantibus una,
Fundani, pulchre fuerit tibi, nosse laboro?

20 ‘Summus ego et prope me Viscus Thurinus et uu
Si memini, VariuS, cum Servilio Balatrone
Vibidius, quas Maecenas adduxerat umbras.
Nomentanus erat super ipsum, Porcius infra,
Ridiculus totas simul absorbere placentas,

25 Nomentanus adhoc, qui, siquid forte lateret,
Indice monstraret digito: nam cetera turba,
Nos, inquam, cenamus aves, conchylia, pisces,
Longe dissimilem noto celantia sucum,

Vt vel continuo patuit, cum passeris atque

30 Ingustata mihi porrexit is ilia rhombi.

Post hoc me docuit melimela rubere minorem
Ad lunam delecta. Quid hoc intersit, ab ipso
Audieris melius. Tum Vibidius Balatroni:
‘Nos nisi damnose bibimus, moriemur inulti3’

35 Et calices poscit maiores. Vertere pallor

 

